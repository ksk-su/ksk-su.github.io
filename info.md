[Назад към началната страница](https://ksk-su.github.io)

<br>

**Информацията на тази страница е обновена за последно на 17.11.2019.**

<br><br>

- **Какъв е този сайт и защо е създаден?**

  - Целта на сайта е да даде малко разяснения и обща представа за СУ на бъдещите студенти. Главната идея е да се покаже къде да се търси решение на даден проблем и какви тънкости има при определени процедури без да се налага всеки студент да греши, за да се научи как \(не\) се прави.

- **Намерих информация на сайта, която не е вярна. Защо СУ публикува грешна/невярна/неточна информация?**

  - Този сайт **няма** абсолютно никаква връзка с администрацията на СУ! Нямате абсолютно никакво право да държите когото и да било отговорен за това, че вие не търсите информация от официалните информационни канали на СУ!

  - Този сайт е направен от студенти в помощ на студенти. В най-горната част на всяка страница е посочена последната дата на промяна. Към тази дата публикуваната информация е била актуална. Вероятно към момента е настъпила промяна, която все още не е отразена тук. Моля, когато отваряте, която и да е страница от сайта \(особено ако е през смартфон, таблет или смартчасовник\), да презаредите директно същата страница, за да изчистите кеша на браузъра \(клавишна комбинация Ctrl+F5 в повечето случаи\). Така ще видите последните промени.

- **И все пак информацията на сайта не е вярна. Какво може да се направи?**

  - Ако искате да дадете някаква идея и/или да добавите/промените информацията на сайта, пишете на site.ksk.su@abv.bg. Моля, не изпращайте въпроси, които са свързани с КСК, на този имейл. Вярна и надеждна информация за КСК ще намерите на телефоните за въпроси за КСК, посочени на сайта на СУ в раздела за кандидат-студенти.

- **Писах съобщение на посочената електронна поща, но не получих отговор?**

  - Този имейл се проверява най-много веднъж седмично.

- **Идеята за промяна на сайта, която дадох, беше отхвърлена. Какво да правя?**

  - Този сайт следва идеите за развитие на създателите си. Целта е да се запази възможно най-изчистен с изключително опростен дизайн и максимално количество полезна информация, събрана и подредена на минимално място. Ако вие имате други планове за развитие, може да копирате цялата информация от този сайт и да я ползвате за нов лично ваш сайт.

- **Как най-лесно да взема цялата информация от този сайт?**

  - Може да клонирате или да свалите всички файлове наведнъж от проекта в [GitHub](https://github.com/ksk-su/ksk-su.github.io).

- **Какво общо има GitHub с този сайт?**

  - Сайтът е създаден чрез платформата GitHub Pages. Това е причината в края на линка на сайта да стои „github.io“. GitHub Pages е добро решение при създаване на сайт от гледна точка на простота, сигурност и надеждност.

- **Разбрах за съществуването на този сайт от един приятел. Защо не мога да намеря сайта в интернет?**

  - Сайтът е настроен, така че да се намира по-трудно \(но не невъзможно\) чрез търсачките в интернет. Това не е рекламен сайт, който трябва да достигне до много хора. Този сайт съществува, заради конкретна група хора с общи проблеми и интереси. Затова е разумно да знаете за негово съществуване само ако и вие сте част от тази група. В противен случай цялата информация на сайта би била просто непотребна и загуба на време за вас.

- **Защо сайтът не е преведен на други езици?**

  - Не е необходимо, защото целевата група на сайта са хора, които разбират поне отчасти български език.

<br>

[Назад към началната страница](https://ksk-su.github.io)
