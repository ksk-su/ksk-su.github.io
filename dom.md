[Назад към началната страница](https://ksk-su.github.io)

<br>

**Информацията на тази страница е обновена за последно на 29.09.2025.**

<br><br>

**Пояснение**

Цялата информация е взета от публично достъпните **актуални** версии на нормативни документи на сайтовете на Поделение „Социално-битово обслужване“ \([Поделение „Социално-битово обслужване“ » Нормативни актове](https://uni-campus.net/?p=19)\) и Комисия по настаняване в общежитията на СУ. Линкове към споменатите електронни системи има най-отдолу на тази страница.

<br>

**Структура**

Общежитията се намират в квартал „Студентски град“, гр. София. Точните местоположения могат да се видят на [тази карта](https://www.google.com/maps/d/viewer?mid=1s4Ya388ZF5FXFn-VDsYJU1Kx2iy_l5B1). Те са предвидени за студенти, докторанти и служители на университета, които нямат свое собствено жилище и нямат свои близки с жилище в столицата. Две звена се занимават с процесите в общежитията - Комисията по настаняване в общежитията на СУ \(КН\) и Поделение „Социално-битово обслужване“ \(ПСБО\). За разлика от ПСБО в КН работят обикновени студенти, които се избират с конкурс за определен период. Всеки от блоковете се ръководи от домакин, домови съвет и отговорници на всеки етаж. Домакинът е служител на ПСБО. Домовият съвет се състои от домакина и от студенти - един председател и няколко членове. Всички студенти в домовия съвет се избират за срок от една година от живущите в блока. Отговорниците на всеки етаж също са студенти.

<br>

**Битови условия**

В стаите на общежитията обикновено се настаняват два или трима души. Изключения за самостоятелно настаняване се допускат за студенти със специфични нужди \(самотни майки с малки деца, студенти с много тежки физически увреждания и др.\). Живущите в стаите са от един пол като изключения се допускат за двуяйчни близнаци и съпрузи \(необходим е документ за граждански брак\). На сайта на ПСБО може да се направи справка за размера на стаите в различните блокове, дали имат тераси и т.н \(Заповед РД-19-472/04.08.2025\). При необходимост от ремонти в стаята се обърнете към домакина на блока, за да подадете заявка към майсторите. Достъпът до блока се осъществява чрез карта, която е кодирана за конкретния блок. Това може да е карта за градски транспорт, физическа студентска карта или друга подобна пластика с чип с изключение на дебитни и кредитни карти. В някои от блоковете има общи помещения като читални, кухни, перални, стаи за купони и др. В общежитията има определени правила, които трябва да се спазват \(Наредба за ползване на студентските общежития и столове \(ПМС 235\) и Правилник за ползване на студентските общежития на Софийски университет\). Например в тях е забранено пушенето \(Заповед №РД19-629/03.11.2011\). Разрешено е външни лица да остават за през нощта в общежитието като задължително преди полунощ се записват при кой студент и в коя стая отиват. За гостите се заплаща нощувка и не се осигурява абсолютно нищо. Повече информация за битовите условия в конкретния блок и за други обекти \(студентски столове, магазини, книжарници, копирни центрове, перални, дискотеки, фитнеси, ключарски, часовникарски, фризьорски и други услуги\) около общежитието може да получите от студентите във фейсбук групите на дадения блок. Цените на храната в студентските столове са обявени на сайта на ПСБО \([Поделение „Социално-битово обслужване“ » Студентски столове](https://uni-campus.net/?p=17)\), като намаление се ползва при представяне на документ за статут на студент, докторант, специализант.

<br>

**Финанси**

Независимо дали реално живеете в стаята, или не, щом на документи сте настанени, трябва да плащате. Консумативите \(ток, вода\) се делят поравно на живущите по документи в стаята. В стая с три легла и двама настанени консумативите се делят на две. Наемът на човек зависи от броя на леглата. В стая с три легла и двама настанени наемът се дели на три. На сайта на ПСБО е посочен общият месечен наем за стаите. Наемите за следващите месеци могат да се предплащат на касите на блок 42 Б като се ползва 10% отстъпка. При просрочване на задължения се начислява лихва. Към наемите за октомври и за март се доплаща и семестриална такса в размер на 15 лв. \(Заповед РД-19-472/04.08.2025\). Тя се използва за покриване на щети в общите части на блоковете. Всяка стая има отделен електромер. Водата е на общ водомер. През учебните месеци \(от началото на учебната година до края на лятната сесия\) парно и топла вода не се плащат, а при студената има включени по 4 куб. м. на човек. Електрическата енергия и всичко допълнително изразходено се заплащат по стандартните за София цени. Общежитията ползват електроенергия като небитови потребители на две тарифи от „Електрохолд Продажби“ \(информацията е от 2021 година от тази новина - [Електроенергията в Общежитията на Софийски университет](https://sustudents.bg/?p=11972)\). През неучебното време \(от края на лятната сесия до началото на учебната година\) освен наема за стаята се заплащат още абсолютно всички консумативи \(ток, топла и студена вода\) и допълнително размера на държавната субсидия. Държавната субсидия за леглоден в студентските общежития се определя всяка година с постановление на Министерски съвет \(обикновено е постановление за изпълнение на държавния бюджет\) и се обнародва в Държавен вестник. Тази сума е еднаква за всички студенти в СУ и средно е около 3 лв. на ден на човек \(виж отдолу линка „Архив на заповеди“, файл „източници.txt“\). За интернет и телевизия е най-добре да попитате във фейсбук групите на дадения блок, защото не всички доставчици имат покритие.

При първоначално настаняване се заплаща гаранционен депозит в размер на 100 лв. или 125 лв. в зависимост от блока \(Заповед РД-19-472/04.08.2025\). Ако нямате задължения към ПСБО и щети в стаята си, може да възстановите този депозит на касите на блок 42 Б след окончателно напускане на общежитието. Имайте предвид, че ако сами не си поискате парите, никой никога няма да ви ги върне!

При определени условия студентите с длъжности в блока \(председател, членове на домовия съвет, отговорници на етажите\) могат да получат финансово възнаграждение \(заплата\), приоритетна стая и/или намаление на месечния наем. Намаление на наемите, семестриалните такси и разходите за консумативите се допуска при други специфични случаи \(смърт на родители, майки с повече от 3 деца, инвалиди с висок процент намалена работоспособност и т.н.\).

Ако студентът няма право да ползва държавна субсидия за общежитието \(например при платено обучение\), то целогодишно разходите се заплащат като през летния период. При някои специалности студентите имат право да ползват държавна субсидия, т.е. да не доплащат разходи, по време на летните стажове и практики. За повече информация се свържете с КН.

Нощувките на външни лица в общежитието в стаята на студент без да се осигурява друго легло са в размер на 12 лева за всеки гост за една нощ считано от 01.11.2024 \(Заповед РД-19-472/04.08.2025 и [Поделение „Социално-битово обслужване“ » Новини](https://uni-campus.net/?p=551)\).

Разходите се заплащат на касите на блок 42 Б или онлайн. Подробна информация за това има на [Как се плаща през онлайн системата на ПСБО ?](https://students.uni-sofia.bg/kn/?p=1727) в сайта на КН. При проблеми с онлайн плащането се обърнете съм системните администратори на ПСБО \([Поделение „Социално-битово обслужване“ » Администрация](https://uni-campus.net/?p=13)\).

<br>

**Процедури**

Ако искате да ползвате общежитие, трябва да подавате документи всяка учебна година! Информация за процедурата по подаване на заявления има на [Подаване на заявления](https://students.uni-sofia.bg/kn/?p=37) в сайта на КН.

В края на август и началото на септември се подават заявления за общежитие през новата учебна година. Редът и условията за подаване на документи и за успешно класиране се обявят в отделна нова заповед на Ректора всяка година, която се публикува около месец по-рано. В зависимост от конкретната година е възможно да има класиране по успех \(от учебната година за горен курс и от кандидатстудентските изпити за първи курс\) и/или по социални критерии. Заявленията се подават през системата на ПСБО. Ще ви трябват снимка и акт за раждане в електронен формат. В случай че може да ползвате предимство при кандидатстване, задължително трябва да подадете в системата документи, които удостоверяват това \(документ за граждански брак, акт за раждане на дете, смъртен акт на родител, документ от ТЕЛК/НЕЛК за инвалидност и др.\). Не може да избирате стаята, блока и хората, с които ще бъдете настанени. Резултатите от заявленията се обявяват на датата, посочена в заповедта на Ректора.

Ако сте класирани за общежитие, трябва да се настаните. Обикновено това се извършва през втората половина на септември. Процедурата по настаняване включва плащане, попълване на документи при домакина на блока и получаване на ключ за стаята. При първоначално настаняване задължително се заплаща наемът за октомври, семестриалната такса и гаранционният депозит. Допълнително при желание могат да се предплатят още наеми за следващите месеци. Пазете всички платежни документи! След настаняването ще имате определен срок, за да си направите регистрация по настоящ адрес онлайн на [Е-услуги на София >> Адресна регистрация](https://address.sofia.bg) или в община „Студентски град“ \(блок 5 на ул. „Проф. Боян Каменов“, на около 300 метра от пресечката на бул. „Доктор Г. М. Димитров“ и ул. „Никола Габровски“\). Ако не се настаните в срок и не сте посочили уважителна причина, доказана с документи за това от по-рано, ще загубите мястото си в общежитието.

В случай че не се класирате за общежитие или искате да смените стаята си, може да се свържете с КН и/или да изчакате трайно наличие на свободни места \(ТНСМ\). ТНСМ се обявява след приключване на всички процедури по настаняване и само ако определен процент от общата леглова база е незает за определен период от време.

Някои специалности имат уводни курсове през септември преди началото на учебната година. В този случай датите и правилата за настаняване може да са различни. Ще трябва да се свържете с КН за повече конкретна информация.

В случай че не се разбирате със съквартирантите си може да се преместите в друга стая при определени условия \([Комисия по настаняване >> Ред за преместване](https://students.uni-sofia.bg/kn/?p=2644)\). Това преместване може да се извършва само след като всички студенти бъдат настанени през есента и преди да е завършил летния семестър \(около юни\). През лятото не може да сменяте доброволно стаята и/или блока. Изключение се прави в случаите с принудително преместване при ремонтни дейности или при наложени наказания.

Всяка година \(обикновено през месец юни\) КН издава нова заповед, в която са описани условията за ползване на общежитията през неучебното време (от края на лятната сесия до началото на учебната година). Обикновено запазването на стаята за този период става автоматично като продължавате да плащате наема и консумативите. Ако не искате да плащате за летните месеци, то трябва да напуснете стаята по съответния ред \([Комисия по настаняване >> Ред за напускане](https://students.uni-sofia.bg/kn/?p=40)\). Запазването на стаята през летния период няма никаква връзка с това дали през септември ще бъдете одобрени за общежитие, дали ще бъдете в същата стая и дали ще бъдете със същите съквартиранти. За да запазите същата стая за следващата учебна година, в заявлението за общежитие през септември трябва изрично да отбележите, че искате това.

При напускане на общежитието задължително се консултирайте с домакина на блока и проверете как може да си вземете гаранционния депозит \([Комисия по настаняване >> Ред за напускане](https://students.uni-sofia.bg/kn/?p=40)\). Възможно е някои задължения да не са отразени в онлайн системата за плащане, но те ще трябва да бъдат платени на касите на блок 42 Б.

За всякакви други въпроси за настаняване, преместване и напускане на общежитията се обръщайте към Комисията по настаняване в общежитията на СУ.

<br>

**Полезни връзки**

- [Система на ПСБО](https://psbo.uni-sofia.bg)

  - Ще намерите линкове към сайтовете на Комисията по настаняване в общежитията на СУ и Поделение „Социално-битово обслужване“. Тук се подават и проверяват заявления за общежития, проверяват се и онлайн се плащат сметките.

- [Комисия по настаняване в общежитията на СУ](https://students.uni-sofia.bg/kn/)

  - На сайта на Комисията по настаняване в общежитията на СУ ще намерите контактите за връзка с тях, инструкции и линк към системата за онлайн плащания и актуални новини, свързани с общежитията.

- [Поделение „Социално-битово обслужване“](https://uni-campus.net)

  - На сайта на Поделение „Социално-битово обслужване“ ще намерите списък с блоковете и входове на СУ, имената и контактите на домакините, местоположението на студентските столове на университета, нормативни документи, свързани с процедурата за настаняване на студенти за конкретната учебна година, правилата в общежитията, информация за определянето на наемите на стаите и консумативите \(ток, вода, парно\), линк към системата за онлайн плащания и др.

- [Архив на заповеди](https://mega.nz/folder/HQQVwB7C#W48P4cQvA7phvRuf1S8G5Q)

- Списък на някои фейсбук страници:

  - [Комисия по настаняване в общежитията на СУ](https://www.facebook.com/202806143103783)
  - [Комисия по социално-битови въпроси на учащите](https://www.facebook.com/107484930756944)
  - [Поделение СБО към СУ Св. Климент Охридски](https://www.facebook.com/111038097195652)

- Частичен списък на някои от по-големите фейсбук групи:

  - [Общежития СУ](https://www.facebook.com/groups/469656236547543)
  - [8-ми блок - Студентски град](https://www.facebook.com/groups/197397700329001)
  - [8-ми блок - Студентски град \| Student's town block 8](https://www.facebook.com/groups/1401727466746444)
  - [Студентски град - Блок №8/ Student's town - Flat №8](https://www.facebook.com/groups/152167988207889)
  - [Блок 17 - Студентски град (Официална страница)](https://www.facebook.com/groups/218814674977378)
  - [17-ти блок - Студентски град](https://www.facebook.com/groups/141460065951002)
  - [18-ти блок - Студентски град](https://www.facebook.com/groups/213978991998339)
  - [Блок 18 - Студентски град](https://www.facebook.com/groups/207411259276379)
  - [Блок 41, Студентски град](https://www.facebook.com/groups/115896095101202)
  - [41(А)-ви блок - Студентски град](https://www.facebook.com/groups/164911480259972)
  - [41(Б) блок-Студентски град](https://www.facebook.com/groups/1462654207231258)
  - [Блок 42 - Б, Студентски град](https://www.facebook.com/groups/121793567990)
  - [42(Б)-ри блок - Студентски град](https://www.facebook.com/groups/154684794620990)
  - [БЛОК 50А СТУДЕНТСКИ ГРАД](https://www.facebook.com/groups/156960504320106)
  - [Блок 50А- НОВА ГРУПА](https://www.facebook.com/groups/308256530562659)
  - [50(А)-ти блок - Студентски град](https://www.facebook.com/groups/161181657301792)
  - [50(Б)-ти блок - Студентски град](https://www.facebook.com/groups/154970201259001)
  - [Блок 50 Б](https://www.facebook.com/groups/85278040728)
  - [Блок 50 Б Студентски град](https://www.facebook.com/groups/108864782517321)
  - [51 блок!!](https://www.facebook.com/groups/314901836200)
  - [Блок 52 Студентски Град](https://www.facebook.com/groups/250722301653371)
  - [Блок 52, Студентски Град](https://www.facebook.com/groups/160129194074755)
  - [52-ри блок вход А](https://www.facebook.com/groups/1618224481818386)
  - [52(А)-ри блок - Студентски град](https://www.facebook.com/groups/278489138846234)
  - [52(Б)-ри блок - Студентски град](https://www.facebook.com/groups/218450041549721)
  - [Блок 52-Б на СУ, Студентски град](https://www.facebook.com/groups/940210673506148)
  - [Блок 52Б - Студентски град](https://www.facebook.com/groups/1076190921254034)
  - [52(В)-ри блок - Студентски град](https://www.facebook.com/groups/238876689493405)
  - [Блок - 55, вх. А - Студентски град](https://www.facebook.com/groups/401611424267720)
  - [55(А)-ти блок - Студентски град](https://www.facebook.com/groups/276131685744634)
  - [55(Б)-ти блок - Студентски град](https://www.facebook.com/groups/274701515888484)
  - [57(А)-ми блок - Студентски град](https://www.facebook.com/groups/240758739309762)
  - [57(Б)-ми блок - Студентски град](https://www.facebook.com/groups/178031972274859)
  - [57(В)-ми блок - Студентски град](https://www.facebook.com/groups/278504125500852)
  - [57В , Студентски град](https://www.facebook.com/groups/339421446073186)
  - [Блок 57В-Нова група](https://www.facebook.com/groups/1152488935618642)

- Други фейсбук страници

  - [Студентски стол 39 & 33](https://www.facebook.com/61565761084573) - студентски столове на УНСС

<br>

[Назад към началната страница](https://ksk-su.github.io)
